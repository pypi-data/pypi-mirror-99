{
  "sentences": [
    {
      "content": "İddialı fikirler güzeldir, iddialı cümleler ise ters teper",
      "deletedInRound": 3,
      "id": 0
    },
    {
      "content": "* Hem girişimci hem de yatırımcı olarak sermaye toplantılarında masanın her iki tarafında da defalarca bulundum.",
      "deletedInRound": 1,
      "id": 1
    },
    {
      "content": "Bu deneyim bana bir girişim projesini yatırımcıya sunarken ne yapacağım ve ne yapmayacağım konusunda önemli bir içgörü kazandırdı.",
      "deletedInRound": 1,
      "id": 2
    },
    {
      "content": "Fon yaratma sürecini ilerletmek ve hedeflerinize ulaşmak için aşağıdaki cümlelerden uzak durmalısınız.",
      "deletedInRound": 3,
      "id": 3
    },
    {
      "content": "“Sektörün en büyük şirketlerinde çalıştım” Öncelikle yatırımcıların fikirlere değil, insanlara yatırım yaptığını söylemeyelim.",
      "deletedInRound": 3,
      "id": 4
    },
    {
      "content": "Daha önce köklü bir kurumda çalışmış olmanız düşündüğünüz kadar avantajlı algılanmayabilir.",
      "deletedInRound": 2,
      "id": 5
    },
    {
      "content": "Start-up yatırım görüşmelerinde yatırımcılar, girişimcilerin kısıtlı kaynaklarla, hızlı tempolu bir iş ortamında deneyim kazanmış olmasını daha fazla önemser.",
      "deletedInRound": 3,
      "id": 6
    },
    {
      "content": "CV’niz şirketinizin bulunduğu başlangıç aşamasına uymuyorsa, fon bulma süreciniz de zorlu olabilir.",
      "deletedInRound": 1,
      "id": 7
    },
    {
      "content": "“Pazarda bir ilk” Bu cümle çok havalı görünse de düşündüğünüzün aksine size zarar verebilir.",
      "deletedInRound": 3,
      "id": 8
    },
    {
      "content": "Gerçekten de fikriniz bir ilk bile olsa bu çok büyük bir risk aldığınızı gösterir.",
      "deletedInRound": 1,
      "id": 9
    },
    {
      "content": "Yüksek risk ise yatırıcıyı kaçırabilir.",
      "deletedInRound": 3,
      "id": 10
    },
    {
      "content": "Fon kaynağını, yepyeni bir fikre inandırmak isterseniz, mutlaka onlar için tanıdık olan bir çerçeve çizin.",
      "deletedInRound": 3,
      "id": 11
    },
    {
      "content": "İşinizin gerçek bir sorunu nasıl çözdüğünü somut örneklerle anlatın.",
      "deletedInRound": 1,
      "id": 12
    },
    {
      "content": "Gerekirse farklı sektörlerden karşılaştırmalar yaparak konuşmanızı zenginleştirin.",
      "deletedInRound": 2,
      "id": 13
    },
    {
      "content": "“Rakibimiz yok” Bu cümle belki de en sık duyduğum hatalardan biri.",
      "deletedInRound": 3,
      "id": 14
    },
    {
      "content": "Bu iddiayı duyan bir yatırımcının aklından şunlar geçer: ya doğruları söylemiyorsunuz ya da pazarınızı iyi analiz edememişsiniz.",
      "deletedInRound": 1,
      "id": 15
    },
    {
      "content": "En yeni fikir bile tarihsel sürecin bir parçasıdır ve bir şeylere alternatif olarak yaratılmıştır.",
      "deletedInRound": 2,
      "id": 16
    },
    {
      "content": "Teklifinizin direkt olarak çöpe atılmasını istemiyorsanız, rakiplerinizi belirleyin ve yatırımcıya neden onlardan daha iyi olduğunuzu anlatın.",
      "deletedInRound": 3,
      "id": 17
    },
    {
      "content": "“Müşterilerimizin ilgisini mutlaka çekecek” Yatırım görüşmelerinde hayallerinizden değil, verilerinizden bahsedin.",
      "deletedInRound": 3,
      "id": 18
    },
    {
      "content": "Bir müşteri tabanı oluşturmak, zaman, emek ve para gerektirir.",
      "deletedInRound": 2,
      "id": 19
    },
    {
      "content": "Yatırımcılara gitmeden evvel ürününüz hakkında mutlaka geri bildirim verileriniz olması gerekir.",
      "deletedInRound": 3,
      "id": 20
    },
    {
      "content": "Bunu çok basit yöntemlerle yapabilirsiniz, ön sipariş alabilir ya da çevrenizdeki insanlara ürününüzü denetebilirsiniz.",
      "deletedInRound": 1,
      "id": 21
    },
    {
      "content": "Ayrıca hedef kitlenizin özellikleri, onlar üzerinde nasıl ilgi yaratacağınız, müşteri kazanma maliyetiniz ve bu planı kimin gerçekleştireceğini açıklayan sağlam bir satış planınız olması gerekiyor.",
      "deletedInRound": 3,
      "id": 22
    },
    {
      "content": "“Büyük şirketler bizim sektörümüze girmek için çok yavaşlar” Rakibinizin olmadığını iddia etmek gibi büyük markaların gelecekte sizin rakibiniz olmayacağını söylemek de anlamsız bir özgüvendir.",
      "deletedInRound": 3,
      "id": 23
    },
    {
      "content": "Eğer markette bir fırsat görürlerse, tabii ki büyük markalar da bu pastadan bir pay almak isteyecekler.",
      "deletedInRound": 3,
      "id": 24
    },
    {
      "content": "Üstelik onlar bu işe girmek istediklerinde gerekli kaynağa da sahip durumda olacaklar.",
      "deletedInRound": 1,
      "id": 25
    },
    {
      "content": "Başarılı olmasalar bile sizi bitirmek için yeterli olabilirler.",
      "deletedInRound": 3,
      "id": 26
    },
    {
      "content": "Ayrıca büyük markalar henüz sizin alanınıza girmediyse, bunun sebebi pazarın henüz çok küçük olduğunu düşünmeleridir.",
      "deletedInRound": 3,
      "id": 27
    },
    {
      "content": "Siz projenizi anlatırken, yatırımcılar her zaman büyük şirketlerin nasıl tepki göstereceğini düşünürler.",
      "deletedInRound": 2,
      "id": 28
    }
  ]
}