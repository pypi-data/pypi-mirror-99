{
  "sentences": [
    {
      "content": "Çocuğunuza Cinselliği Anlatmanın Altın Kuralları",
      "deletedInRound": 2,
      "id": 0
    },
    {
      "content": "Anne ve babalar dikkat!",
      "deletedInRound": 1,
      "id": 1
    },
    {
      "content": "Cinsellikle ilgili sorularına yönelik çocuğa verilen her yanlış cevap, ilerde onların cinsel hayatlarında büyük sorunlara yol açabiliyor.",
      "deletedInRound": 10,
      "id": 2
    },
    {
      "content": "O SORU BİR GÜN SORULACAK Bir gün çocuğunuz size nasıl dünyaya geldiğini soracak.",
      "deletedInRound": 1,
      "id": 3
    },
    {
      "content": "İşte bu olgu birçok anne ve babanın korkulu rüyasıdır.",
      "deletedInRound": 1,
      "id": 4
    },
    {
      "content": "Çocuğunun bu tip sorularına maruz kalan ebeveynin ister istemez aklı karışır ve ona cinselliği nasıl anlatması gerektiğini bilemez.",
      "deletedInRound": 3,
      "id": 5
    },
    {
      "content": "Ancak verdiğiniz her cevabın ve bu cevapların niteliğinin, çocuğunuzun gelecekteki cinsel hayatına olumlu ya da olumsuz yön vereceğini biliyor musunuz?",
      "deletedInRound": 2,
      "id": 6
    },
    {
      "content": "KORKUTURSANIZ CİNSELLİĞİNİ MAHVEDEBİLİRSİNİZ Çocuğa cinsel eğitim verme süreci oldukça hassas.",
      "deletedInRound": 8,
      "id": 7
    },
    {
      "content": "Çocukların cinsellikle ilgili soruları veya cinsel organlarıyla oynamaları anne ve babaları korkutan bir olgu ve ebeveynler bu sorularla muhatap olmamak için çocuklarını korkutmaya meyilli oluyorlar.",
      "deletedInRound": 7,
      "id": 8
    },
    {
      "content": "Kız çocuklarına yönelik, “Bacağını ört” veya “Eteğini kapat” gibi söylemler ne kadar masum olursa olsun ilerde onların vajinismus sorunuyla karşı karşıya gelmesine zemin hazırlayabiliyor.",
      "deletedInRound": 2,
      "id": 9
    },
    {
      "content": "Erkek çocukların da cinsel organlarıyla oynadığında onlara söylenen “Koparırım” veya “Oynarsan düşer” gibi korkutma sözleri, onları gelecekte erken boşalma ve sertleşme sorunlarını yaşayabilen bir hale getirebilir.",
      "deletedInRound": 2,
      "id": 10
    },
    {
      "content": "DÜRÜST OLUN!",
      "deletedInRound": 2,
      "id": 11
    },
    {
      "content": "Aileler cinsellikle seks eğitimini birbirine karıştırıyor.",
      "deletedInRound": 2,
      "id": 12
    },
    {
      "content": "Bu da anne ve baba da korkulara yol açıyor.",
      "deletedInRound": 2,
      "id": 13
    },
    {
      "content": "Oysa doğru verilmeyen cinsel eğitim ve meraklı sorularına tatminkar yanıtların verilmemesi çocukta bir yara haline geliyor.",
      "deletedInRound": 3,
      "id": 14
    },
    {
      "content": "Bu durum onun ilerdeki cinsel hayatını sıkıntıya sokabilecek cinsel işlev bozukluklarına neden olabiliyor.",
      "deletedInRound": 7,
      "id": 15
    },
    {
      "content": "Bu da farkında olmadan ailelerin yanlış tutumlarından kaynaklanabiliyor.",
      "deletedInRound": 2,
      "id": 16
    },
    {
      "content": "Cinsel eğitim doğumdan başlayarak ergenlik dönemine kadar olan dönemi kapsar ve bu eğitime başlamak için belirli bir yaş yoktur.",
      "deletedInRound": 2,
      "id": 17
    },
    {
      "content": "HER ŞEYİ BİR KEREDE ANLATMAYIN Genelde çocukların merakı 3-4 yaşlarındayken başlar.",
      "deletedInRound": 2,
      "id": 18
    },
    {
      "content": "Hareket tarzınızda öncelikle çocuğunuza bu konuyu sade bir dille anlatmanız uygundur.",
      "deletedInRound": 7,
      "id": 19
    },
    {
      "content": "Onlara karşı dürüst olun ve anlaşılmaz bir nokta bırakmayın.",
      "deletedInRound": 9,
      "id": 20
    },
    {
      "content": "Anlatımınızı bilimsel kaynaklardan veya bu konuda yazılmış başvuru kitaplarından yararlanarak desteklediğiniz takdirde bu sıkıntılı durumu rahatlıkta atlatabilirsiniz.",
      "deletedInRound": 2,
      "id": 21
    },
    {
      "content": "Ancak bu günün gelip çatacağını düşünerek hazırlanıp, sonra bir kerede tüm bilgileri çocuğunuza anlatmanız kesinlikle doğru olmaz.",
      "deletedInRound": 8,
      "id": 22
    },
    {
      "content": "Bu sefer de fazla bilgi yükleyip çocuklarınızın kafasını iyice karıştırabilirsiniz.",
      "deletedInRound": 4,
      "id": 23
    },
    {
      "content": "İşte çocuklara doğru cinsel eğitimi vermeniz için altın kurallar: Cinselliği konuşmaktan korkmayın.",
      "deletedInRound": 2,
      "id": 24
    },
    {
      "content": "Bunu çocuğunuzun diğer alanlarda olduğu gibi bu alandaki gelişimi için doğal bir süreç olarak görün ve çocuğunuza bu şekilde yaklaşın.",
      "deletedInRound": 10,
      "id": 25
    },
    {
      "content": "Çocuğunuzu pornografik öğelerden uzak tutmak için televizyon izlediği saatleri kontrol altında tutun ve internet gibi iletişim araçlarına filtreleme sistemlerini uygulayın.",
      "deletedInRound": 2,
      "id": 26
    },
    {
      "content": "Sorularını sormaya başladığı ilk andan itibaren onunla iyi bir iletişim kurun.",
      "deletedInRound": 3,
      "id": 27
    },
    {
      "content": "Ona karşı dürüst olun.",
      "deletedInRound": 1,
      "id": 28
    },
    {
      "content": "\"Leylek Hikayesi\" anlatmak yerine olanı sade ve anlayacağı ifadelerle aktarın.",
      "deletedInRound": 4,
      "id": 29
    },
    {
      "content": "Her şeyi hemen anlatmayın ve anlayamayacağı detaylara girmeyin.",
      "deletedInRound": 8,
      "id": 30
    },
    {
      "content": "Çocuğunuzun sizden farklı bir hayat görüşü olması önemlidir.",
      "deletedInRound": 3,
      "id": 31
    },
    {
      "content": "Bu yüzden cinsellikle ilgili konuları ona aktarırken gerçekten sizin neye inandığınızı da belirleyin.",
      "deletedInRound": 3,
      "id": 32
    },
    {
      "content": "Kendi inançlarınızdan yola çıkarken aile değerlerinizi belirleyin.",
      "deletedInRound": 3,
      "id": 33
    },
    {
      "content": "Çünkü aile değerleri farklılıklar gösterebilir.",
      "deletedInRound": 3,
      "id": 34
    },
    {
      "content": "Önemli olan belirlediğiniz bu değerleri ona aktarmayı başarabilmenizdir.",
      "deletedInRound": 3,
      "id": 35
    },
    {
      "content": "Çocuğun soru sormasını bekleyin.",
      "deletedInRound": 3,
      "id": 36
    },
    {
      "content": "Hala soru gelmiyorsa muhtemelen ya sormayı denemiş ancak siz algılayamamışsınızdır ya da sizden farklı bir kaynaktan besleniyordur.",
      "deletedInRound": 4,
      "id": 37
    },
    {
      "content": "Bu durumu iyi gözlemleyin ve uygun ortamı kollayarak bazı konuları o sormadan siz anlatın.",
      "deletedInRound": 3,
      "id": 38
    },
    {
      "content": "Sorularına verdiğiniz cevaplarda onun yaşını temel alın.",
      "deletedInRound": 3,
      "id": 39
    },
    {
      "content": "Merakını giderirken kafasını da karıştırmayın.",
      "deletedInRound": 3,
      "id": 40
    },
    {
      "content": "Sorduğu bir soruyu cevaplamak için doğru kelimeleri bulamıyorsanız o zaman “Bana biraz izin ver sana en kısa zamanda yanıt vereceğim” diyerek zaman kazanın.",
      "deletedInRound": 1,
      "id": 41
    },
    {
      "content": "Doğru kaynaklardan yararlanarak veya bir cinsel terapiste danışarak bilgilerinizi doğrulayın.",
      "deletedInRound": 8,
      "id": 42
    },
    {
      "content": "Çocuğunuzun cinselliği akranlarından öğrenmesi yanlış olabilir.",
      "deletedInRound": 6,
      "id": 43
    },
    {
      "content": "Çünkü aldığı bilginin ne kadar doğru olduğunu bilemeyiz.",
      "deletedInRound": 4,
      "id": 44
    },
    {
      "content": "Bu nedenle onunla konuşurken, bazı konuların özel olduğunu ve herkesle konuşulmaması gerektiğini vurgulamanız yararlı olur.",
      "deletedInRound": 6,
      "id": 45
    },
    {
      "content": "Merakını sizinle gidermesini sağlamak için de “Sorun varsa bizimle rahatça paylaşabilirsin” demeniz etkili olur.",
      "deletedInRound": 3,
      "id": 46
    },
    {
      "content": "Çocuklar genellikle öğrendiklerini arkadaşlarına veya kardeşine uygulama eğilimi içine girmezler.",
      "deletedInRound": 2,
      "id": 47
    },
    {
      "content": "Çünkü hormonları bir yetişkin kadar gelişmiş değildir.",
      "deletedInRound": 2,
      "id": 48
    },
    {
      "content": "Bu nedenle anlattıklarınızı oyunlarına malzeme yapacaktır.",
      "deletedInRound": 2,
      "id": 49
    },
    {
      "content": "Ancak tepki verildiğinizi fark ederse oyunlarını arttırabilir.",
      "deletedInRound": 2,
      "id": 50
    },
    {
      "content": "Arada bir süreci takip etmeniz iyi olur.",
      "deletedInRound": 2,
      "id": 51
    },
    {
      "content": "Kesinlikle onu korkutmayın.",
      "deletedInRound": 2,
      "id": 52
    },
    {
      "content": "Cinsellikle ilgili söylediğiniz her yanlış ifade veya korkutucu söz çocuğunuzun geleceğinde ciddi cinsel işlev sorunlar yaşamasına yol açabilir.",
      "deletedInRound": 3,
      "id": 53
    },
    {
      "content": "Kız çocuklarına annelerinin, oğlan çocuklarına babalarının cinsel eğitim vermesi gerektiği algısı yanlıştır.",
      "deletedInRound": 6,
      "id": 54
    },
    {
      "content": "Doğru olan, çocuk kime sormuşsa onun veya ebeveynin birlikte yanıtlamasıdır.",
      "deletedInRound": 4,
      "id": 55
    },
    {
      "content": "Önemli olan bunu doğal bir süreç olarak ve çocuğun daha da ilgisini çekecek bir hale getirmeden geçirmektir.",
      "deletedInRound": 10,
      "id": 56
    },
    {
      "content": "Asla çocuğunuzla yatağınızı paylaşmayın.",
      "deletedInRound": 4,
      "id": 57
    },
    {
      "content": "Mutlaka onun kendine ait bir yatağı olmalıdır.",
      "deletedInRound": 3,
      "id": 58
    },
    {
      "content": "Bazen kısa süreli olarak birlikte uyumak istemesini çok nadir durumlarda geri çevirmeyin ama yatağına geri dönmesi gerektiğini mutlaka ona söyleyin.",
      "deletedInRound": 4,
      "id": 59
    },
    {
      "content": "Odaların özel olduğunu ona anlatın.",
      "deletedInRound": 3,
      "id": 60
    },
    {
      "content": "Sizin odanıza girerken oranın tıpkı kendisininki gibi özel olduğunu ve izin alması gerektiğini vurgulayın.",
      "deletedInRound": 3,
      "id": 61
    },
    {
      "content": "Eğer odanıza izinsiz girmeye devam ediyorsa bu durumun hoşunuza gitmediğini ona söz ve davranışlarınızla hissettirin.",
      "deletedInRound": 4,
      "id": 62
    },
    {
      "content": "3-4 yaşından sonra onunla çıplak banyoya girmeniz doğru bir davranış olmaz.",
      "deletedInRound": 5,
      "id": 63
    },
    {
      "content": "Bu yaşlardan itibaren eğer banyo yapmasına yardım etmeniz gerekiyorsa örtünmeniz uygun olacaktır.",
      "deletedInRound": 3,
      "id": 64
    },
    {
      "content": "Yetişkinin vücut ölçüleri ile kendisininkini karşılaştıran çocuğun kafası karışabilir.",
      "deletedInRound": 5,
      "id": 65
    },
    {
      "content": "Banyonun mahremiyet alanı olduğunu ona hissettirin ve siz de onun mahremiyetine saygı duyun.",
      "deletedInRound": 5,
      "id": 66
    },
    {
      "content": "Çocuğunuza cinsel organını başkasına göstermenin yanlış bir davranış olduğunu söyleyin.",
      "deletedInRound": 5,
      "id": 67
    }
  ]
}